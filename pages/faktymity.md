---
layout: page
title: Fakty i Mity dotyczące nowego koronawirusa COVID-19
---
## MIT: Warto nosić maskę ochronną na wszelki wypadek

Noszenie maski ochronnej ma sens tylko w dwóch sytuachach, to znaczy kiedy masz wyraźne objawy COVID-19 (ale nie zwykłe przeziębienie, czy np. mokry kaszel) lub kiedy opiekujesz się osobą zarażoną COVID-19.

Jeśli nie jesteś chory lub nie opiekujesz się zarażonym COVID-19, a używasz maski ochronnej, to marnujesz ją, pozbawiając cennych środków ochronnych osoby, którym są one naprawdę potrzebne. Pamiętaj, nie marnuj masek ochronnych, są potrzebne chorym i ich opiekunom!

[Źródło: informacje WHO](https://www.who.int/news-room/q-a-detail/q-a-coronaviruses)

## MIT: Jestem młody, więc nie muszę zabiezpieczać się przed koronawirusem

To mit. Co prawda przebieg choroby wywołanej nowym koronawirusem jest stosunkowo łagodny, szczególnie u dzieci i osób młodych, ale zagrożenie poważnymi konsekwencjami jest stosunkowo wysokie dla wszystkich, nie tylko osób starszych i chorych. Światowa Organizacja Zdrowia prognozuje, że aż 1 na 5 osób zarażonych COVID-19 wymagać będzie hospitalizacji. Przypadki zgonów w wyniku zarażenia COVID-19 zawiera także osoby młode, wysportowane i zdrowe przed zarażeniem koronawirusem.

[Źródło: informacje WHO](https://www.who.int/news-room/q-a-detail/q-a-coronaviruses)

## MIT: Nowy koronawirus nie jest bardziej niebezpieczny niż grypa

To nieprawda. Odsetek zgonów w wyniku zarażenia COVID-19 to aż ok. 2%, podczas gdy w przypadku wirusa grypy to tylko około 0.1%. Poza tym, zgodnie z informacjami WEF na 9 marca 2020, każda osoba zarażona COVID-19 zarazi średnio 2 kolejne osoby, podczas gdy osoba zarażona grypą tylko 0.5 osoby. Nowy koronawirus rozprzestrzenia się szybciej i jest bardziej śmiertelny niż wirus grypy.

[Źródło: World Economic Forum. Coronavirus and flu: Why COVID-19 poses more of a threat ](https://www.weforum.org/agenda/2020/03/health-officials-coronavirus-covid19-flu-health-outbreak)

## MIT: Mogę złapać koronawirusa od mojego psa, kota lub innego zwierzaka domowego

Nie. Nie ma żadnych dowodów na to, że wirus COVID-19 może zarażać lub przenosić się przez zwierzęta domowe.

[Źródło: informacje WHO](https://www.who.int/news-room/q-a-detail/q-a-coronaviruses)

## MIT: Powinieniem wziąć antybiotyk żeby zapobiec lub wyleczyć koronawirusa

To mit. Antybiotyk nie działa przeciw wirusom, tylko przeciw infekcjom bakteryjnym, więc nie pomoże w walce przeciwko COVID-19. Nie powinieneś korzystać z antybiotyków próbując zabopiec lub wyleczyć COVID-19. Wzmacniaj odporność organizmu standardowymi metodami, tak samo jakbyś przygotowywał się na okres zachorowań na grypę. 

[Źródło: informacje WHO](https://www.who.int/news-room/q-a-detail/q-a-coronaviruses)

## MIT: Palenie papierosów może zapobiec lub wyleczyć koronawirusa

Nie. Palenie papierosów w żadnym wypadku nie pozwala zapobiec lub wyleczyć COVID-19.

[Źródło: informacje WHO](https://www.who.int/news-room/q-a-detail/q-a-coronaviruses)

## MIT: Istnieje szczepionka (lub inny lek) na koronawirusa

Na dzień 10 marca 2020 r. nie istnieje szczepionka ani jakikolwiek lek przeciwwirusowy skuteczny w walce z COVID-19. Możesz jednak wzmacniać swoją odporność, zapobiegać zarażeniu i łagodzić objawy choroby. Osoby z poważnymi objawami powinny poddać się hospitalizacji. Pamiętaj, że większość chorych zarażonych COVID-19 zostaje wyleczona.

[Źródło: informacje WHO](https://www.who.int/news-room/q-a-detail/q-a-coronaviruses)

## FAKT: Powinieniem przebywać w odległości co najmniej 1 metra od osoby zarażonej

Na podstawie informacji dotychczas opublikowanych przez Światową Organizację Zdrowia, COVID-19 rozprzestrzenia się głównie drogą kropelkową, poprzez przedostanie się do organizmu kropli wydobywających się z układu oddechowego osoby zarażonej, przykładowo, kiedy chory kaszle lub wydycha powietrze, oraz poprzez bliski kontakt z osobą zarażoną.

[Źródło: informacje WHO](https://www.who.int/news-room/q-a-detail/q-a-coronaviruses)

## FAKT: Powinieniem unikać kontaktu z powierzchniami wokół osoby zarażonej

Krople zawierające wirusa COVID-19 mogą przenosić się także poprzez powierzchnie wokół osoby zarażonej, jeśli ta będzie wykaszliwać lub wydychać krople na przestrzeń wokół siebie. Możliwe jest, że te kropelki przedostaną się dalej do ciała nowej osoby.

[Źródło: informacje WHO](https://www.who.int/news-room/q-a-detail/q-a-coronaviruses)

## FAKT: Ryzyko zarażenia COVID-19 zależy od rejonu geograficznego, w którym mieszkam

Tak. Ryzyko zarażenia zależy od tego, czy znajdujesz się w okolicy ogniska choroby wywołanej COVID-19. Planując podróż lub poruszając się w swoim mieście, pamiętaj o sprawdzaniu bieżących informacji o istniejących ogniskach choroby i stosowaniu się do zaleceń lokalnych władz i służb sanitanych. Koronawirus przenosi się szybciej niż inne znane choroby wirusowe, więc kontroluj sytuację w swoim rejonie każdego dnia.

**Strony monitorujące rozprzestrzenianie się COVID-19:**
- [Baza danych WHO: Novel Coronavirus (COVID-19) Situation](https://experience.arcgis.com/experience/685d0ace521648f8a5beeeee1b9125cd) -- aktualizowana o liczbę potwierdzonych przypadków zachorowań, liczbę zgonów i liczbę krajów, w których występuje choroba wywołana wirusem  
- [Baza danych Uniwersytetu Johns Hopkins: Coronavirus COVID-19 Global Cases by Johns Hopkins CSSE](https://www.arcgis.com/apps/opsdashboard/index.html#/85320e2ea5424dfaaa75ae62e5c06e61) -- aktualizowana o liczbę potwierdzonych przypadków, zgonów i wyzdrowień oraz zawierająca wykresy porównawcze liczby zachorowań i wyzdrowień w Chinach i w reszcie świata

[Źródło: informacje WHO](https://www.who.int/news-room/q-a-detail/q-a-coronaviruses)

## Pytania dotyczące COVID-19, które nie zostały dotąd potwierdzone badaniami naukowymi:

1. **Czy wirus COVID-19 może przenosić się drogą powietrzną?**  

	Nie odnotowano dotąd przypadku przenoszenia się COVID-19 drogą powietrzną. Światowa Organizacja Zdrowia podejrzewa, że COVID-19 przenosi się wyłącznie drogą kropelkową. (Stan na 10.03.2020.)  

	[Źródło: informacje WHO](https://www.who.int/news-room/q-a-detail/q-a-coronaviruses)  

2. **Czy można zarazić się COVID-19 od osoby, która nie ma objawów choroby?**  

	Ryzyko zarażenia się od osoby bezobjawowej jest niskie. Pamiętaj jednak, że u większości osób przebieg choroby wywołanej COVID-19 jest łagodny, zatem możesz nie zauważyć u niej objawów choroby.  

	[Źródło: informacje WHO](https://www.who.int/news-room/q-a-detail/q-a-coronaviruses)  

3. **Jaki jest okres inkubacji wirusa COVID-19?**  

	Okres inkubacji, to znaczy czas pomiędzy chwilą zarażenia wirusem COVID-19 a chwilą ujawnienia się objawów choroby to pomiędzy 1 a 14 dni. Światowa Organizacja Zdrowia szacuje średni okres inkubacji na 5 dni, jednak ta liczba nie wyznacza okresu inkubacji którego powinieneś się spodziewać jako osoba potencjalnie zagrożona wirusem. (Stan na 10.03.2020.)  

	[Źródło: informacje WHO](https://www.who.int/news-room/q-a-detail/q-a-coronaviruses)  

4. **Czy można zarazić się COVID-19 od zwierząt hodowlanych lub dzikich?**  

	Ryzyko zarażenia COVID-19 jest niskie, ale brakuje szczegółowych informacji na ten temat. Koronawirusy (to znaczy grupa wirusów, do której należy także najnowszy wirus COVID-19) występują powszechnie u zwierząt. W przypadku wirusów takich jak SARS-CoV czy MERS-CoV, zdarzało się, że wirus przenosił się ze zwierzęcia na człowieka, a następnie na kolejne osoby. Jednak nie zaobserwowano póki co przypadku odzwierzęcego zarażenia COVID-19. (Stan na 10.03.2020.)  

	Aby się zabezpieczyć przed ryzykiem zarażenia, unikaj kontaktu ze zwierzętami hodowlanymi, ich mięsem oraz powierzchniami, z którymi zwierzęta miały kontakt. Unikaj niedogotowanych produktów pochodzenia zwierzęcego takich jak mięso, czy surowy nabiał.  

	[Źródło: informacje WHO](https://www.who.int/news-room/q-a-detail/q-a-coronaviruses)  