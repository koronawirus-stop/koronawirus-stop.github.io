---
layout: page
title: Jak mogę pomóc?
---

## 1. Przede wszystkim: zapanuj nad swoim zachowaniem i emocjami

- Okazuj życzliwość i spokój w miejscach publicznych i środkach transportu.  

- Nie kupuj produktów spożywczych oraz wyrobów medycznych, których nie potrzebujesz.  

- Nie marnuj masek ochronnych i nie stosuj ich jeżeli nie jesteś zarażony koronawirusem, opiekunem osoby zarażonej lub pracownikiem służb medycznych.  

- Nie okazuj strachu, nawet jeśli zagrożenie wirusem okazałoby się realne.

## 2. Pomóż osobom starszym i szczególnie zagrożonym w twojej okolicy

- Ostrzegaj osoby starsze przed zagrożeniem koronawirusem.  

- Zostaw w skrzynkach swoich sąsiadów kartki ze swoim numerem telefonu i informacją, że jesteś gotów im pomóc w sytuacji jeśli będą potrzebowali pomocy w kontakcie w lekarzem, zrobieniu zakupów czy zdobyciu leków.  
	[POBIERZ KARTKĘ INFORMACYJNĄ DO POBRANIA I WYDRUKOWANIA](handouts/kartka-pomoc.pdf)  

- Powieś takie kartki na klatce schodowej w dobrze widocznym miejscu.  
	
- Nie pozostaw osób starszych i szczególnie zagrożonych w swoim bloku i na osiedlu bez opieki: dowiedz się ile osób może potrzebować pomocy w przypadku wybuchu epidemii koronawirusa.

## 3. Zorganizuj sąsiedzką grupę wsparcia

- Porozmawiaj z sąsiadami o zorganizowaniu kryzysowej grupy wsparcia na wypadek wybuchu epidemii koronawirusa.  

- Zorganizujcie harmonogram działań na wypadek epidemii, określcie metody postępowania w przypadku wystąpienia zarażeń w waszej okolicy i sposoby dotarczenia pomocy sąsiedzkiej przy dostawach jedzenia i lekarstw.  
	POBIERZ PRZYKŁADOWY HARMONOGRAM DZIAŁAŃ  

- Zorganizujcie akcję informacyjną w swojej okolicy, podajcie sąsiadom numer kontaktowy i wyznaczcie godziny dyżurów telefonicznych.  

- Wywieście na klatce schodowej i na osiedlu kartki informacyjne o zawiązaniu sąsiedzkiej grupy wsparcia.  
	[POBIERZ KARTKĘ INFORMACYJNĄ DO POBRANIA I WYDRUKOWANIA](handouts/kartka-grupa.pdf)  

- Skontaktujcie się z zarządem wspólnoty mieszkaniowej w sprawie usprawnienia działania waszej grupy.  
	POBIERZ PRZYKŁAD WIADOMOŚCI DO WSPÓLNOTY MIESZKANIOWEJ  

## 4. Zwalczaj objawy paniki i dezinformację

- Nie reaguj agresją na objawy paniki u bliskich i obcych osób. Jeśli możesz, uspokój te osoby i pomóż im przygotować się na ewentualny wybuch epidemii i zabezpieczyć się przed zarażeniem koronawirusem.  

- Nie wyśmiewaj osób obawiających się zarażenia koronawirusem czy osób obawiających się tego, że zabraknie w sklepach produktów spożywczych lub środków czystości.  
	
	Wyśmiewanie pogłębia poczucie izolacji i strach u osób, które obawiają się możliwości wybuchu epidemii. Zamiast tego, sprawdź dokładnie znane ci informacje i cierpliwie przekazuj je osobom, którym są one potrzebne.

- Demaskuj fałszywe informacje rozsyłane w mediach społecznościowych i publikowane w mediach. Podawaj odnośniki do wiarygodnych źródeł informacji o koronawirusie. Cierpliwie przedstawiaj prawdziwe informacje, które mogą być pomocne dla innych osób.	

## 5. Na bieżąco przekazuj informacje tym, którzy nie mają do nich dostępu

Jeśli tu jesteś, to prawdopodobnie jesteś relatywnie młody i świadomy zagrożenia. Pamiętaj, że nie każdy ma dostęp do informacji w internecie, możliwość sprawdzania sytuacji na bieżąco, czy weryfikacji fałszywych doniesień.

- Przekazuj aktualności osobom, które nie mają dostępu do wiarygodnych źródeł informacji, takich jak strony internetowe Światowej Organizacji Zdrowia lub strona Głównego Inspektora Sanitarnego.

- Wydrukuj najważniejsze informacje o przygotowaniu się do epidemii koronawirusa i zostaw je w widocznych miejscach w swojej okolicy, w sklepie osiedlowym, na klatce schodowej, w pracy.

