---
layout: page
title: Jak się przygotować?
---

## Przygotowanie organizacyjne

- **Unikaj dużych skupisk ludzi**. Jeśli możesz, zaplanuj kolejne dni i tygodnie w taki sposób, aby nie przebywać w dużych grupach ani nie uczestniczyć w imprezach masowych.  

- **Unikaj podróży**, zwłaszcza do krajów o wysokim ryzyku zakażenia się koronawirusem.  

- **Regularnie dezynfekuj swój telefon i nie korzystaj z niego podczas spożywania posiłków.**  

	Często dezynfekuj swój telefon komórkowy, np. specjalnymi chusteczkami nasączonymi środkiem dezynfekującym. Nie kładź telefonu na stole i nie korzystaj z niego podczas jedzenia.  

- **Upewnij się, że znasz numery telefonu i adresy szpitali i służb medycznych.**  
	**Pamiętaj o numerze bezpłatnej infolinii NFZ 800-190-590**.

- **Zrób listę i regularnie korzystaj z zaufanych źródeł informacji**, takich jak strony Głównego Inspektora Sanitarnego oraz Serwis RP.

- **Regularnie myj lub dezynfekuj powierzchnie wokół siebie**, zwłaszcza stoły, lady, klamki, włączniki światła, poręcze i inne powierzchnie dotykowe.


## Przygotowanie psychiczne i emocjonalne

- **Unikaj niepotwierdzonych informacji** w mediach społecznościowych i czasopismach mających na celu wywołanie sensacji i poczucia zagrożenia.  

- **Naucz się właściwie interpretować statystyki dotyczące sytuacji**. Pamiętaj, liczy się nie liczba wykrytych przypadków, a tempo rozprzestrzeniania się wirusa, które można zaobserwować tylko po pewnym czasie!  

- **Sprawdzaj pojawiające się w twoich kanałach informacyjnych doniesienia**. Porównuj je z informacjami pochodzącymi z zaufanych źródeł.  

- **Monitoruj sytuację w swojej okolicy na bieżąco**.  

- **Przygotuj się psychicznie na zagrożenia, których najbardziej się obawiasz.** Opracuj scenariusze działania w każdym przypadku.  

- **Zbuduj siatkę zaufania i wsparcia.** Zawiąż sąsiedzką grupę wsparcia, ustal z rodziną wspólny sposób działania. Jeśli jesteś osobą samotną, skontaktuj się ze znajomym bądź najbliższym sąsiadem i ustalcie, jak sobie nawzajem pomagać jeśli pojawi się zagrożenie koronawirusem.  

- **Buduj w sobie poczucie kontroli nad sytuacją poprzez działania zapobiegawcze i pomoc innym.**


## Przygotowanie twojego otoczenia

- **Jeśli masz objawy grypy lub innej choroby, unikaj wychodzenia z domu oraz kontaktu z innymi osobami.**  

- **Otocz opieką osoby starsze: najbliższych i samotne osoby w twojej okolicy**. W szczególności, zaoferuj pomoc w codziennych czynnościach, dostępie do lekarstw i pomocy medycznej, zapewnij im dostęp do informacji oraz pomóż opanować strach przed epidemią i poczucie izolacji.  

- **Wprowadź bezpieczne bezdotykowe metody witania się** jeszcze zanim zaczną być konieczne dla zapewnienia ci bezpieczeństwa. Przyzwyczaj siebie i swoje otoczenie to bezpiecznego sposobu postępowania.  

- **Podczas spotkań zachowaj bezpieczną odległość od rozmówcy**, to znaczy co najmniej 1 metr odległości z osobą, która ma objawy taki jak kaszel, kichanie, gorączka i inne.  

- **Stosuj zasady bezpieczeństwa podczas kichania lub kaszlania.**  
	Podczas kaszlu i kichania **zakryj usta i nos zgiętym łokciem lub chusteczką**, następnie jak najszybciej wyrzuć chusteczkę do zamkniętego kosza i umyj ręce używając mydła i wody lub środka dezynfekującego.  

- **Sprawdź, jak możesz pomóc osobom w swoim otoczeniu w przypadku wybuchu epidemii lub masowej paniki wywołanej strachem przed wirusem.**


## Przygotowanie organizmu

- **Często myj ręce wodą z mydłem lub detergentem przez min. 30 sekund**, a jeśli nie masz takiej możliwości, dezynfekuj je płynami lub żelami na bazie alkoholu (min. 60%)  
	Koronawirus jest podatny na rozpuszczalniki lipidów. Dlatego mycie rąk wodą z mydłem lub detergentem przez odpowiednio długi czas i odpowiednio często zabezpiecza cię przed przenoszeniem wirusa na powierzchni dłoni.  

- **Unikaj dotykania rękami oczu, nosa i ust**, szczególnie jeśli nie masz okazji umyć rąk lub miałeś kontakt z powierzchnią mogącą zawierać kropelki wirusa.  

- **Wzmacniaj odporność swojego organizmu**. Między innymi poprzez właściwe odżywianie, nawodnienie organizmu, prawidłową pielęgnację ciała oraz prawidłową higienę osobistą.  
	Pamiętaj, nie ma potrzeby robienia zapasów żywności na wypadek rozprzestrzeniania się koronawirusa.

- **Unikaj czynników osłabiających organizm.** Należą do nich w szczególności:  
	- palenie tytoniu,  
	- nieregularne odżywianie,  
	- nadużywanie alkoholu,  
	- nieregularny tryb życia,  
	- stresy i napięcia emocjonalne,  
	- częste podróże i zmiany klimatu,  
	- antybiotykoterapia.

Opracowane na podstawie:  
[1] [Informacja Głównego Inspektora Sanitarnego dla seniorów (09.03.2020)](https://gis.gov.pl/aktualnosci/informacja-glownego-inspektora-sanitarnego-dla-seniorow/)  
[2] [Apel Głównego Inspektora Sanitarnego w związku z występowaniem koronawirusa w Polsce (08.03.2020)](https://gis.gov.pl/aktualnosci/apel-glownego-inspektora-sanitarnego-w-zwiazku-z-wystepowaniem-koronawirusa-w-polsce/)  
[3] [Protection measures for everyone: WHO](https://www.who.int/news-room/q-a-detail/q-a-coronaviruses)  
[4][Strona komercyjna: DOZ.pl](https://www.doz.pl/czytelnia/a275-Jak_wzmocnic_swoja_odpornosc)