---
layout: post
title: "Zorganizuj sąsiedzką grupę wsparcia na wypadek zagrożenia koronawirusem"
author: "AS"
categories: aktualnosci
tags: 
image: sasiedzkiegrupy.jpeg
---

<h2>Czym jest sasiedzka grupa wsparcia?</h2>

Sąsiedzka grupa wsparcia to grupa osób mieszkających na tym samym osiedlu badź w tym samym bloku, które wspólnie planują działania mające zapobiegać i łagodzić skutki zagrożenia koronawirusem.

Każdy może zawiązać sąsiedzką grupę wsparcia. Poniżej znajdziesz informacje o tym, jak powinny wyglądać twoje pierwsze kroki.

<h2>Jak zorganizować sasiedzka grupe wsparcia?</h2>

Po pierwsze, zawiadom sąsiadów o tym, że mogą dołączyć do sąsiedzkiej grupy wsparcia. Najlepiej zrobić to przez wydrukowanie kartek informacyjnych i rozwieszenie ich we wszystkich widocznych miejscach w bloku lub na osiedlu. Warto też wrzucić te kartki do skrzynek pocztowych.

Dodatkowo, zostaw w skrzynkach swoich sąsiadów także kartki ze swoim numerem telefonu i informacją, że jesteś gotów im pomóc w sytuacji jeśli będą potrzebowali pomocy w kontakcie w lekarzem, zrobieniu zakupów czy zdobyciu leków.

Poniżej znajdziesz gotowe do pobrania wzory kartek informacyjnych:

[POBIERZ KARTKĘ INFORMACYJNĄ DO POBRANIA I WYDRUKOWANIA - POMOC](../pages/handouts/kartka-pomoc.pdf)  

[POBIERZ KARTKĘ INFORMACYJNĄ DO POBRANIA I WYDRUKOWANIA - SĄSIEDZKA GRUPA WSPARCIA](../pages/handouts/kartka-grupa.pdf)  

<h2>Co powinna działać sąsiedzka grupa wsparcia?</h2>

Przede wszystkim zadbajcie o bezpieczeństwo swoje i swoich najbliższych. Nie rozmawiaj z sąsiadami osobiście, a kiedy udzielasz im pomocy staraj się unikać zbędnego kontaktu fizycznego.

Oto przykładowe działania, które możecie podjąć w następnej kolejności:

- Zorganizujcie harmonogram działań na wypadek epidemii, określcie metody postępowania w przypadku wystąpienia zarażeń w waszej okolicy i sposoby dotarczenia pomocy sąsiedzkiej przy dostawach jedzenia i lekarstw.  

- Zorganizujcie akcję informacyjną w swojej okolicy, podajcie sąsiadom numer kontaktowy i wyznaczcie godziny dyżurów telefonicznych, wydrukujcie potrzebne informacje, wrzućcie je do skrzynek pocztowych.  

- Wywieście na klatce schodowej i na osiedlu kartki informacyjne o zawiązaniu sąsiedzkiej grupy wsparcia i zakresie jej działania.  

- Skontaktujcie się z zarządem wspólnoty mieszkaniowej i ustalcie, jak zarząd może pomóc w usprawnieniu akcji zorganizowanych przez waszą grupę.  

- Przekazujcie pisemnie lub telefonicznie aktualności osobom, które nie mają dostępu do wiarygodnych źródeł informacji, takich jak strony internetowe Światowej Organizacji Zdrowia lub strona Głównego Inspektora Sanitarnego.  