---
layout: post
title: "4 skuteczne sposoby aby powstrzymać masową histerię w obliczu koronawirusa"
author: "AS"
categories: aktualnosci
tags: 
image: histeria.jpg
---


<h1>Czym jest masowa histeria?</h1>

W obliczu wybuchu epidemii nasza postawa często zmienia się drastyczne, od całkowitego ignorowania zagrożenia do przesadnej reakcji -- powiedział George Loewenstein, profesor ekonomii i psychologii z Uniwersytetu Carnegie Mellon.[1]

Epidemie, które pojawiały się w przeszłości, takie jak Ebola czy SARS, podobnie jak COVID-19 mają wiele elementów, które wywołują w nas instynktowny strach. Przede wszystkim, choroby wywołane wirusami są niewidoczne i niebezpieczne dla zdrowia i życia. Doniesienia prasowe i statystyki pogłębiają to poczucie zagrożenia. Co więcej, nie mamy jeszcze skutecznych środków leczenia choroby wywołanej przez wirusa COVID-19. Według opinii ekspertów <i>New York Times</i>, to właśnie te czynniki sprawiają, że wśród nas zaczyna szerzyć się niepewność i panika.

<h1>Co mogę zrobić aby zapobiec masowej histerii?</h1>

Twoja postawa i zachowanie mogą pomóc zatrzymać rozwój masowej histerii związanej z koronawirusem. Oto kroki, które możesz podjąć aby pozytywnie wpłynąć na dalszy rozwój sytuacji:

<h2>1. Kontroluj swoje emocje i zachowanie</h2>

Okazuj życzliwość i spokój w miejscach publicznych i środkach transportu.

Nie kupuj produktów spożywczych oraz wyrobów medycznych, których nie potrzebujesz.

Nie marnuj masek ochronnych i nie stosuj ich jeżeli nie jesteś zarażony koronawirusem, opiekunem osoby zarażonej lub pracownikiem służb medycznych.

Nie okazuj strachu w obecności innych osób, nawet jeśli zagrożenie wirusem okazałoby się realne. Dbaj o to szczególnie w miejscach publicznych, takich jak sklepy i środki komunikacji miejskiej.


<h2>2. Działaj!</h2>

Konstruktywne działania pomagają nam uspokoić nie tylko nas samych, ale także osoby w naszym otoczeniu. Zachęcaj inne osoby do współpracy w przygotowaniach do odparcia zagrożenia koronawirusem i do wzajemnej pomocy.


<h2>3. Bądź spokojny i życzliwy</h2>

Nie wyśmiewaj osób obawiających się zarażenia koronawirusem czy osób obawiających się tego, że zabraknie w sklepach produktów spożywczych lub środków czystości. Wyśmiewanie pogłębia poczucie izolacji i strach u osób, które obawiają się możliwości wybuchu epidemii. Zamiast tego, sprawdź dokładnie znane ci informacje i cierpliwie przekazuj je osobom, którym są one potrzebne.

Nie reaguj agresją na objawy paniki u bliskich i obcych. Jeśli możesz, uspokój te osoby i pomóż im przygotować się na ewentualny wybuch epidemii i zabezpieczyć się przed zarażeniem koronawirusem.

<h2>4. Informuj innych o rozwoju sytuacji w sposób konstruktywny, bez wywoływania sensacji</h2>

Demaskuj fałszywe informacje rozsyłane w mediach społecznościowych i publikowane w mediach. Podawaj odnośniki do wiarygodnych źródeł informacji o koronawirusie. Cierpliwie przedstawiaj prawdziwe informacje, które mogą być pomocne dla innych osób.

Na bieżąco przekazuj informacje tym, którzy nie mają do nich dostępu
Jeśli tu jesteś, to prawdopodobnie jesteś relatywnie młody i świadomy zagrożenia. Pamiętaj, że nie każdy ma dostęp do informacji w internecie, możliwość sprawdzania sytuacji na bieżąco, czy weryfikacji fałszywych doniesień.

Przekazuj aktualności osobom, które nie mają dostępu do wiarygodnych źródeł informacji, takich jak strony internetowe Światowej Organizacji Zdrowia lub strona Głównego Inspektora Sanitarnego.

Wydrukuj najważniejsze informacje o przygotowaniu się do epidemii koronawirusa i zostaw je w widocznych miejscach w swojej okolicy, w sklepie osiedlowym, na klatce schodowej, w pracy.


Opracowano na podstawie:

[1] Experts Offer Steps for Avoiding Public Hysteria, a Different Contagious Threat https://www.nytimes.com/2014/10/16/health/ebolas-other-contagious-threat-hysteria.html